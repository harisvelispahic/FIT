1.	Predstaviti grafički sljedeći model objekti-veze (ER model) prema opisu:

Potrebno je osmisliti i realizirati bazu podataka koja može efikasno poslužiti za potrebe teniskog kluba. U fazi analize, utvrđeno je da teniski klub raspolaže s određenim brojem teniskih terena (što otvorenih, što zatvorenih). Svaki teren označen je šifrom terena i nazivom. Otvoreni tereni mogu imati različite podloge, dok svi zatvoreni tereni imaju istu podlogu i taj podatak nije potrebno čuvati. Zatvoreni tereni mogu imati prostor za publiku, a ne moraju. U bazi podataka potrebno je voditi evidenciju o broju mjesta za publiku zatvorenih terena. Klub vodi evidenciju članova (ime, prezime) I uplatu članarina. Za svakog člana se zna da li je podmirio godišnju članarinu. Članarine su opisane identifikacijskim brojem, vrijednosti i tipom. Oni koji nisu platili članarinu nemaju pravo rezervacije terena, dok oni koji su platili članarinu imaju pravo rezervirati teren više puta mjesečno, gdje za svaku rezervaciju se bilježi i datum. 



2.	Na osnovu sljedećeg opisa modelirati sistem upravljanja projektima  (nacrtati prijedlog ER dijagrama): 

Organizacija vodi evidenciju o projektima koje trenutno radi. Svaki projekat ima identifikacijski broj, naziv, 
datum početka i trajanje. Na svakom projektu radi najmanje jedan, a može raditi i više radnika. Svaki radnik u određenom momentu može raditi na jednom ili više projekata. Atributi radnika su JMBG, ime, prezime, telefon i adresa stanovanja. Za projektanta se dodatno čuva podatak o iskustvu, za projektne menadžere informacija o stečenim certifikatima, dok se za dizajnere čuva podatak o preferiranim alatima. Za ostale radnike nema dodatnih podataka. Organizacija vodi evidenciju i o resursima koje radnici koriste za izvedbu projekta. U evidenciji će stajati koji radnik, za koji projekat je zadužio određeni resurs. Za svaki resurs će se pohranjivati njegov jedinstveni identifikator, naziv i opis. Jedan resurs može koristiti samo 
jedan radnik, za samo jedan projekat, a svaki radnik za svaki projekat ne mora, ali može koristiti i više različitih resursa. Uposleni imaju najviše jednog šefa, koji je također uposlenik organizacije. Organizacija vodi evidenciju i o članovima porodice trenutno uposlenih (žena, djeca, roditelji...), koji su zdravstveno osigurani na osnovu tog uposlenika. Kada uposlenik više ne radi za organizaciju, automatski se brišu i svi podaci o članovima njihove porodice. O članovima porodice pohranjuju se podaci: ime i prezime, datum rođenja i mjesto stanovanja.



3.	Predstaviti grafički sljedeći model objekti-veze (ER model) prema opisu: 

U jednoj proizvodnoj firmi vodi se evidencija o uposlenicima. Podaci o uposlenicima potrebni za poslovanje su: sifra_uposlenika, ime i prezime, datum rođenja i datum zaposlenja. Uposlenici su osposobljeni za rad na određenim mašinama čije osobine su: sifra_masine i naziv. Jedan uposlenik može biti osposobljen za rad na više mašina, a ne mora ni za jednu. Za rukovanje jednom mašinom osposobljen je najmanje jedan uposlenik, a obično više njih. Svaka mašina se može koristiti za proizvodnju više 
proizvoda i za proizvodnju jednog proizvoda se može koristiti jedna ili više mašina.  
Svakodnevno se kreiraju radni nalozi za proizvodnju određenih proizvoda. Svaki radni nalog se odnosi na proizvodnju jednog proizvoda uz rad osposobljenog uposlenika na određenoj mašini i u određenoj količini. Da bi se proizveo proizvod na mašini za koju je osposobljen radnik potreban je isključivo jedan nalog. Podaci o proizvodima su: sifra_proizvoda i naziv. Svaki radni nalog ima jedinstveni broj i vodi se evidencija 
o datumu kreiranju radnog naloga.



4.	Predstaviti grafički sljedeći model objekti-veze (ER model) prema opisu:

Zdravstvena ambulanta pripada zdravstvenom centru koji je u bazi podataka opisan identifikacionim brojem, nazivom i mjestom. Za ambulantu se evidentiraju: naziv, identifikacioni broj, ulica i broj, naziv mjesta i telefon. Zatvaranjem zdravstvenog centra, sve pripadajuće ambulante prestaju sa radom. U ambulantu dolaze pacijenti, kojima se prvo otvaraju kartoni. U karton se upisuju: ime 1 prezime pacijenta, JMBG, spol, datum rođenja, broj kartona i datum otvaranja kartona. Za zaposlene pacijente se mora znati još naziv radne organizacije i zanimanje, za studente naziv fakulteta, a za penzionere broj penzionog osiguranja. Za ostale pacijente nema dodatnih podataka (npr. nezaposleni) koji moraju biti osigurani kao i svi pacijenti, pa se evidentira i to da li je zdravstvena knjižica ovjerena. Pacijenti odlaze na pregled kod jednog od više ljekara ambulante. Ljekar može biti izabrani ali i ne mora, medutim za svakog pacijenta se čuva podatak izabranom ljekaru. Za sve ljekare se čuva: šifra ljekara, ime, prezime i specijalnost. Neki ljekari nemaju specijalnost, dok neki mogu imati i više završenih specijalizacija. Za svaku specijalizaciju je potrebno čuvati identifikacijski broj i nazıv toku pregleda ljekar evidentira anamnezu pacijenta, datum pregleda i utvrdeno kliničko stanje, te jednu ili više dijagnoza, za koje mora izabrati šifru i naziv bolesti iz važećeg šifarnika dijagnoza. Zatim, ukoliko je neophodno, ljekar na pregledu prepisuje terapiju pacijentu (šifru lijeka i naziv), na osnovu postavljenje dijagnoze, te evidentira i dozu i način primjene odredene terapije, a za pojedine lijekove je važno napomenuti sa kojim drugim ljekovima (ili lijekom) se ne smiju primjenjivati. Na kraju, ljekar daje savjet pacijentu i zakazuje eventualni datum ponovnog (kontrolnog) pregleda. Pojedini pacijenti kao rezultat pregleda se mogu uputiti drugim zdravstvenim ustanovama, na specijalističke preglede, radi dodatnih nalaza ili mišljenja drugih ljekara. Tada se evidentira naziv institucije, datum pregleda, uputna dijagnoza, potrebna vrsta nalaza, a po dobijanju rezultata i mišljenje drugog specijaliste.