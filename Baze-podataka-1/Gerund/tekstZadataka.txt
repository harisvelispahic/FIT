0.	Politička stranka ima sljedeće relevantne osobine:  identifikacijski broj i naziv. Ona kandidira najviše jednog kandidata na izborima, mada ne mora kandidirati  nikoga. Kandidat se  odlikuje  identifikatorom, prezimenom, imenom  i godinom rođenja. Kandidat ne mora biti  član  niti jedne stranke (kandidira ga grupa građana, na primjer), ali, ako ga predlaže stranka, to može biti najviše jedna. 
Kontrolori su članovi političkih stranaka, mada to ne moraju da budu (na primjer, ako su ispred nevladinih organizacija i slično). Stranka ne mora imati ni jednog kontrolora, ali ih može imati više; obrnuto – kontrolor ili nije član stranke, ili je član točno jedne stranke (u tom slučaju se karakterizira i brojem članske karte). Obilježja bitna za modeliranje kontrolora su njegova šifra, prezime i ime. 
Kandidati također glasaju, na jednom i samo jednom biračkom mjestu, i tom prilikom potrebno je čuvati i informaciju o krugu glasanja. Na biračkom mjestu, koje se odlikuje identifikatorom i lokacijom, ne mora glasati niti jedan kandidat, ali ih može glasati više. Biračko mjesto pripada jednoj i samo jedinoj općini. Općina ima svoju šifru i naziv i može imati više biračkih mjesta. 
Birač  (JMBG, prezime, ime, adresa) bira na biračkom mjestu. On ne mora uopće da izađe na izbore, a ako se pojavi na biralištu – to može učiniti točno jednom, i tom prilikom se čuva i informacija o krugu izbora. Na biračkom mjestu će se pojaviti najmanje jedan, a sigurno više birača. 
Konačno, biračko mjesto kontrolira kontrolor, i on može uputiti određeni broj primjedbi na zbivanja na biračkom mjestu. Na biračkom mjestu će se naći najmanje jedan (ili više) kontrolora, dok, obrnuto, kontrolori mogu da budu na točno jednom biračkom mjestu.


1.	Publikacija se jedinstveno identifikuje svojim ISBN brojem, a podaci od značaja su još i: naziv, jezik i tiraž. Na primjer, publikacija se može smatrati kao objava časopisa, kataloga ili nekog drugog štampanog proizvoda. Publikacija se sastoji od više kolumna, koje imaju svoj naziv, sadržaj i identifikacioni broj. Kolumna je redovno ponavljajući članak ili rad objavljen u nekoj publikaciji poput časopisa ili dnevnog lista. Jednu kolumnu nije moguće objaviti više puta. Kolumnu piše jedan autor, koji se još naziva i kolumnist. On se karakteriše imenom, prezimenom, telefonom i e-mailom. Jedan autor može pisati i više kolumni. Svaku publikaciju distribuira distributer obilježen sa nazivom i telefonom. Publikaciju može distribuirati više distributera nekog konkretnog datuma (npr. za svaki grad imamo drugog distributera), ali ne mora distribuirati nijedan. Sa druge strane, distributer mora dijeliti barem jednu ili više publikacija. 
Publikaciju objavljuje izdavač. On se karakteriše matičnim brojem, nazivom, adresom, telefonom i brojem faksa. Neku publikaciju može objaviti i više izdavača, ali ne mora niko, a izdavač je do sada objavio barem neku publikaciju. Publikaciju može da izdaje i sam autor, i to se opet čini u nekom periodu. Publikaciju ne mora da izdaje nijedan autor (to zapravo znači da ju je objavio izdavač), ali postoje i publikacije koje izdaje više autora. Obrnuto, imamo autore koji ništa ne izdaju (takvi su, zapravo, u većini), ali i one koji izdaju i više publikacija. Konačno, i za distributere i za izdavače rade radnici, sa relevantnim osobinama: JMBG, prezime, ime, struka, staž. Radnici rade ili za distributere ili za izdavače, što znači da moraju raditi negdje.


2.	Na osnovu sljedećeg opisa modelirati sistem za osnovne škole (nacrtati prijedlog ER dijagrama)

U okviru baze podataka osnovne škole čuvaju se podaci o učenicima koji su upisani u školu. Za svakog učenika evidentiramo: prezime, ime, adresu stanovanja, datum rođenja, odjeljenje i identifikacijski broj. Također se za svakog učenika zna u kojem mjestu (opisano atributima identidikacijski broj, ptt i naziv) je rođen i u kom mjestu stanuje, tj. ima prijavljen boravak. Učenici slušaju nastavne predmete i tada se upisuje školska godina u kojoj se pohađa predmet. Predmeti imaju naziv i identifikacijski broj. Sve predmete moraju da predaju sa određenim sedmičnim fondom časova u okviru školske godine nastavnici, koji su okarakterizirani atributima: ime, prezime, datum zaposlenja, diploma, jmbg i identifikacijski broj zaposlenika. Također, kao i za učenike, za svakog nastavnika se zna u kom mjestu stanuje. Neki nastavnici ne moraju da predaju nijedan nastavni predmet, ali mogu i više njih, gdje se na jednom predmetu može angažovati više nastavnika . Na kraju je važno još evidentirati i podatke o ocjenama učenika dobijenim na časovima. Prilikom ocjenjivanja nastavnik, za učenika upisuje datum, visinu i vrstu ocjene. Samo učenici koji slušaju neke predmete mogu da dobiju ocjene kod nastavnika koji predaju te predmete. U bazi podataka se mogu naći podaci i o nastavnim predmetima koje niko nije odslušao, kao i za nastavnike koji još nisu ocijenili nijednog učenika.


3.	Kreirati prijedlog ER dijagrama za specifikaciju problema prodaje audio komponenti:  

Prodavači komponenti su okarakterizirani identifikacijskim brojem, imenom, prezimenom, telefonom i adresom. Svaki od njih je nastanjen u gradu koji nosi obilježja ptt i naziv. Oni prodaju komponente koje mogu da budu svrstane u specifičnu kategoriju (pojačalo, tjuner, dvd ili zvučnik). Istu komponentu na ponudi kupci mogu naći kod više prodavača. Komponente su okarakterizirane identifikacijskim brojem, modelom, godinom proizvodnje, cijenom i količinom na stanju. Neke od komponenti se mogu sastojati od više specifičnih drajvera, ali ne moraju. Svaki drajver je okarakteriziran identifikacijskim brojem, nazivom i opisom. Drajvere izrađuje proizvođač koji je okarakteriziran identifikacijskim brojem i nazivom. Također, proizvođači proizvode i komponente. Kupci za koje je također potrebno pohraniti informacije identifikacijski broj, ime, prezime i telefon, kupuju komponente od prodavača na određeni datum i u određenoj količini, pri čemu postoji mogućnost da dobiju popust. Za svakog kupca je potrebno znati i u kojem gradu živi. Svaku od komponenti potrebno je da pogleda serviser (identifikacijski broj, ime, prezime) pri čemu izdaje atest o stanju komponente. Svaki atest je okarakteriziran brojem vrstom i datumom. Za pregledavanje određene komponente serviser će izdati ili neće (ukoliko komponenta nije ispravna tj ne ispunjava tehnološka i druga svojstva) samo jedan atest. Atesti vrijede samo za jednu komponentu pregledanu od strane servisera. Izdavanje atesta nije preduslov da bi prodavač stavio komponentu u prodaju. Također vrlo važno je i čuvati podatak o datumu sticanja akreditacije za svakog servisera.