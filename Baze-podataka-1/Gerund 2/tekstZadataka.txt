1.	Na osnovu sljedećeg opisa modelirati sistem upravljanja održavanja konferencija (nacrtati prijedlog ER dijagrama): 

Konferenciju, koja se odlikuje svojim identifikacijskim brojem, nazivom, datumom njenog početka i završetka, organizuje organizator koji se karakteriše identifikacijskim brojem, imenom i adresom. Jednu konferenciju organizuje samo jedan organizator i mora je neko organizovati. Da bi se čuvali podaci o organizatoru on mora barem jednu konferenciju da organizuje. Organizatori dolaze iz grada koji je okarakterisan identifikacijskim brojem, poštanskim brojem i nazivom. Konferencija se održava u nekoj sali ukoliko bude potrebe može i u više njih. Svaka sala jedinstveni identifikacijski broj, kapacitet i podatak da li postoji ozvučenje ili ne. Sala se također nalazi u nekom gradu. Učesnik konferencije ima osobine poput identifikacijskog broja, imena, prezimena, adrese, ustanove, broja telefona, e-mail adrese. Učesnik ne mora napisati rad a može ih napisati i više. Svaki rad je okarakterisan identifikacijskim brojem, nazivom, oblasti, značajem i obimom. Određeni rad može biti napisan od strane jednog ili više učesnika. Učesnici koji su napisali radove, te radove izlažu u sali. Učesnik mora prezentovati svoj rad barem u jednoj sali ali može i u više njih. Obrnuto, u nekoj sali će biti prezentovano više radova. Konačno, učesnici koji odluče da prisustvuju konferenciji kao gosti trebaju da uplate kotizaciju, mogu i više njih za različite konferencije. Kotizacija je okarakterisana jedinstvenim identifikatorom, tipom i iznosom kotizacije. Kotizacija može biti uplaćena od strane najmanje jednog, ali i više učesnika na određeni datum. Uslov da učesnik prisustvuje konferenciji jeste taj da je uplatio kotizaciju (potvrda o uplaćenoj kotizaciji vrijedi isključivo za jednu konferenciju). Sa druge strane, na konferenciji će se pojaviti jedan ili više učesnika/gostiju koji su uplatili kotizaciju. 




2.	V1 Na osnovu sljedećeg opisa modelirati sistem upravljanja poslovanja igraonica (nacrtati prijedlog ER dijagrama): 

U igraonici, koja se odlikuje svojim registarskim brojem, nazivom, adresom, vlasnikom i telefonom, rade radnici, sa sljedećim osobinama: JMBG, ime, prezime i datum zaposlenja. Igraonica se nalazi u određenom mjestu koje se karakteriše brojem ptt i nazivom, ali može imati i ispostave u više mjesta. Radnik živi u nekom mjestu, a to mjesto pripada općini koja se karakteriše šifrom i nazivom. 
Igraonica sadrži računare, koji se odlikuju svojim serijskim brojem i mrežnim imenom. Računar se sastoji od komponenata, od kojih svaka ima svoj serijski broj i ime proizvođača. Računari na sebi imaju instalirane igre, dok su te igre instalirane obično na više računara. Igra se karakteriše nazivom i vrstom. Igrači su okarakterisani imenom, prezimenom i bodovima. Igrač može igrati igre na računarima u različitom vremenskom periodu.
Igrači koriste usluge pri čemu se čuva podatak o datumu i vremenu. Usluga ima osobine: identifikacijski broj, osnovna cijena, vrsta i bodovi, dok  će stvarna cijena usluge varirati od igrača do igrača. Igrač može koristiti različite usluge, dok istu uslugu može da koristi jedan te isti igrač više puta. Bodove stečene kupovinom hrane i pića igrač može koristiti za produžetak vremena igranja. Usluga je naplaćena od strane jednog radnika igraonice.
Također, radnikov posao je da kreira promocije u cilju poboljšanja poslovanja igraonice. Promocija se sastoji od niza usluga, te se karakteriše nazivom i cijenom koja uključuje popust. Kao i usluge, promocije naplaćuje radnik igraonice. Igrači koriste promocije s ciljem uštede, ukoliko su česti posjetitelji igraonice.



